---
layout: post
title: 黄初年间三国往来使者
date: 2013-01-08
Author: 愛唄
categories: 
tags: [魏晋南北朝, 资料, 曹丕, 孙权]
comments: true
--- 

<br>
<br>

摘录裴注三国志关于黄初年间三国往来使者的记载。诏书私信之类限于篇幅此处就不录了。

其实原本是想整理 那些年魏文帝/吴大帝调戏过的使臣们（。

<br>
<br>

**220年**

<br>

* **正月，曹操薨。刘备遣韩冉往吊。**

○蜀→魏

>《魏书》：备闻曹公薨，遣掾韩冉奉书吊，并致赙赠之礼。文帝恶其因丧求好，敕荆州刺史斩冉，绝使命。

>《典略》：备遣军谋掾韩冉赍书吊，并贡锦布。冉称疾，住上庸。上庸致其书，适会受终，有诏报答以引致之。备得报书，遂称制。

<br>

* **七月，孙权遣使奉献于魏。**

○吴→魏

>《文帝纪》：秋七月，孙权遣使奉献。

<br>
<br>
<br>

**221年**

<br>

* **七月，刘备伐吴。孙权遣书请和于蜀，刘备不许。**

○吴→蜀

>《先主传》：秋七月，遂帅诸军伐吴。孙权遣书请和，先主盛怒不许。

<br>

* **八月，孙权遣使向魏称臣，遣于禁等还。**

○吴→魏

>《文帝纪》：秋八月，孙权遣使奉章，并遣于禁等还。

>《吴主传》：自魏文帝践阼，权使命称籓，及遣于禁等还。

<br>

* **十一月，曹丕封孙权为吴王，浩周随邢贞出使吴国。（后孙权毁约拒送任子，曹丕遂久留吴使。）**

○魏→吴

>《文帝纪》：秋八月丁巳，使太常邢贞持节拜权为大将军，封吴王，加九锡。

>《魏略》：是岁冬，魏王受汉禅，遣使以权为吴王，诏使周与使者俱往。周既致诏命，时与权私宴，谓权曰：“陛下未信王遣子入侍也，周以阖门百口明之。”权因字谓周曰：“浩孔异，卿乃以举家百口保我，我当何言邪？”遂流涕沾襟。及与周别，又指天为誓。（周还之后，权不遣子而设辞，帝乃久留其使。）

>《徐盛传》：及权为魏称藩，魏使邢贞拜权为吴王。权出都亭候贞，贞有骄色，张昭既怒，而盛忿愤，顾谓同列曰：“盛等不能奋身出命，为国家并许洛，吞巴蜀，而令吾君与贞盟，不亦辱乎！”因涕泣横流。贞闻之，谓其旅曰：“江东将相如此，非久下人者也。”

<br>

* **（十一月？）孙权为吴王，遣赵咨使魏。（后赵咨多次使魏。）**

○吴→魏

>《吴主传》：遣都尉赵咨使魏。魏帝问曰：“吴王何等主也？”咨对曰：“聪明仁智，雄略之主也。”帝问其状，咨曰：“纳鲁肃于凡品，是其聪也；拔吕蒙于行陈，是其明也；获于禁而不害，是其仁也；取荆州而兵不血刃，是其智也；据三州虎视于天下，是其雄也；屈身于陛下，是其略也。”

>《吴书》：咨字德度，南阳人，博闻多识，应对辩捷，权为吴王，擢中大夫，使魏。魏文帝善之，嘲咨曰：“吴王颇知学乎？”答曰：“吴王浮江万艘，带甲百万，任贤使能，志存经略，虽有余闲，博览书传历史，藉采奇异，不效诸生寻章摘句而已。”帝曰：“吴可征不？”咨对曰：“大国有征伐之兵，小国有备御之固。”又曰：“吴难魏不？”咨曰：“带甲百万，江、汉为池，何难之有？”又曰：“吴如大夫者几人？”咨曰：“聪明特达者八九十人，如臣之比，车载斗量，不可胜数。”（咨频载使北，魏人敬异。）

<br>

* **（十一月？）曹丕欲封孙登，孙权上书辞封，遣沈珩陈谢。**

○吴→魏

>《吴主传》：帝欲封权子登，权以登年幼，上书辞封，重遣西曹掾沈珩陈谢，并献方物。

>《吴书》：珩字仲山，吴郡人，少综经艺，尤善《春秋》内、外传。权以珩有智谋，能专对，乃使至魏。魏文帝问曰：“吴嫌魏东向乎？”珩曰：“不嫌。”曰：“何以？”曰：“信恃旧盟，言归于好，是以不嫌。若魏渝盟，自有豫备。”又问：“闻太子当来，宁然乎？”珩曰：“臣在东朝，朝不坐，宴不与，若此之议，无所闻也。”文帝善之，乃引珩自近，谈语终日。珩随事响应，无所屈服。珩还言曰：“臣密参侍中刘晔，数为贼设奸计，终不久悫。臣闻兵家旧论，不恃敌之不我犯，恃我之不可犯，今为朝廷虑之。且当省息他役，惟务农桑以广军资；修缮舟车，增作战具，令皆兼盈；抚养兵民，使各得其所；揽延英俊，奖励将士，则天下可图矣。”以奉使有称，封永安乡侯，官至少府。

<br>

*  **是年，曹丕遣使向孙权求取珍宝，孙权与之。**

○魏→吴

>《江表传》：是岁魏文帝遣使求雀头香、大贝、明珠、象牙、犀角、玳瑁、孔雀、翡翠、斗鸭、长鸣鸡。群臣奏曰：“荆、扬二州，贡有常典，魏所求珍玩之物非礼也，宜勿与。”权曰：“昔惠施尊齐为王，客难之曰：‘公之学去尊，今王齐，何其倒也？’惠子曰：‘有人于此，欲击其爱子之头，而石可以代之，子头所重而石所轻也，以轻代重，何为不可乎？’方有事于西北，江表元元，恃主为命，非我爱子邪？彼所求者，于我瓦石耳，孤何惜焉？彼在谅闇之中，而所求若此，宁可与言礼哉！”皆具以与之。

<br>
<br>
<br>

**222年**

<br>

* **六月，陆逊大破刘备。孙权遣使于魏，曹丕报使嘉之。**

○吴→魏

>《吴历》：权以使聘魏，具上破备获印绶及首级、所得土地，并表将吏功勤宜加爵赏之意。

○魏→吴

>《吴历》：文帝报使，致鼲子裘、明光铠、騑马，又以素书所作《典论》及诗赋与权。

<br>

* **（九月？）曹丕遣辛毗、桓阶往征任子，孙权拒绝。**

○魏→吴

>《吴主传》：初，权外讬事魏，而诚心不款。魏乃遣侍中辛毗、尚书桓阶往与盟誓，并征任子，权辞让不受。

<br>

* **十月，孙权遣使请和于蜀。刘备许之，遣宗玮、费祎报命。**

○吴→蜀，蜀→吴

>《先主传》：冬十月，孙权闻先主住白帝，甚惧，遣使请和。先主许之，遣太中大夫宗玮报命。

>《邓芝传》：先是，吴王孙权请和，先主累遣宋玮【案：疑即宗玮】、费祎等与相报答。

<br>

* **十二月，孙权遣郑泉使于蜀，吴蜀复通。（吴魏仍相往来，至223年断绝。）**

○吴→蜀

>《吴主传》：十二月，权使太中大夫郑泉聘刘备于白帝，始复通也。（然犹与魏文帝相往来，至后年乃绝。）

>《吴书》：使蜀，刘备问曰：“吴王何以不答吾书，得无以吾正名不宜乎？”泉曰：“曹操父子陵轹汉室，终夺其位。殿下既为宗室，有维城之责，不荷戈执殳为海内率先，而于是自名，未合天下之议，是以寡君未复书耳。”备甚惭恧。

<br>
<br>
<br>

**223年**

<br>

* **四月，刘备薨，孙权遣冯熙往吊。（后冯熙使于魏，身死。）**

○吴→蜀

>《吴书》：权遣立信都尉冯熙聘于蜀，吊备丧也。熙字子柔，颍川人，冯异之后也。权之为车骑，熙历东曹掾，使蜀还，为中大夫。（后使于魏，文帝问曰：“吴王若欲修宿好，宜当厉兵江关，县旍巴蜀，而闻复遣修好，必有变故。”熙曰：“臣闻西使直报问，且以观衅，非有谋也。”又曰：“闻吴国比年灾旱，人物彫损，以大夫之明，观之何如？”熙对曰：“吴王体量聪明，善于任使，赋政施役，每事必咨，教养宾旅，亲贤爱士，赏不择怨仇，而罚必加有罪，臣下皆感恩怀德，惟忠与义。带甲百万，谷帛如山，稻田沃野，民无饥岁，所谓金城汤池，强富之国也。以臣观之，轻重之分，未可量也。”帝不悦，以陈群与熙同郡，使群诱之，啖以重利，熙不为回。送至摩陂，欲困苦之。后又召还，未至，熙惧见迫不从，必危身辱命，乃引刀自刺。御者觉之，不得死。权闻之，垂涕曰：“此与苏武何异？”竟死于魏。）

<br>

* **十一月，蜀遣邓芝使吴，孙权遣张裔还蜀。吴蜀通好，吴魏断交。**

○蜀→吴

>《后主传》：遣尚书郎邓芝固好于吴，吴王孙权与蜀和亲使聘，是岁通好。

>《诸葛亮传》：南中诸郡，并皆叛乱，亮以新遭大丧，故未便加兵，且遣使聘吴，因结和亲，遂为与国。

>《张裔传》：会先主薨，诸葛亮遣邓芝使吴，亮令芝言次可从权请裔。裔自至吴数年，流徙伏匿，权未之知也，故许芝遣裔。

>《邓芝传》：丞相诸葛亮深虑权闻先主殂陨，恐有异计，未知所如。芝见亮曰：“今主上幼弱，初在位，宜遣大使重申吴好。”亮答之曰：“吾思之久矣，未得其人耳，今日始得之。”芝问其人为谁？亮曰：“即使君也。”乃遣芝修好于权。权果狐疑，不时见芝，芝乃自表请见权曰：“臣今来亦欲为吴，非但为蜀也。”权乃见之，语芝曰：“孤诚愿与蜀和亲，然恐蜀主幼弱，国小势偪，为魏所乘，不自保全，以此犹豫耳。”芝对曰：“吴、蜀二国四州之地，大王命世之英，诸葛亮亦一时之杰也。蜀有重险之固，吴有三江之阻，合此二长，共为唇齿，进可并兼天下，退可鼎足而立，此理之自然也。大王今若委质于魏，魏必上望大王之入朝，下求太子之内侍，若不从命，则奉辞伐叛，蜀必顺流见可而进，如此，江南之地非复大王之有也。”权默然良久曰：“君言是也。”遂自绝魏，与蜀连和，遣张温报聘于蜀。

>《吴主传》：冬十一月，蜀使中郎将邓芝来聘。

>《吴历》：蜀致马二百匹，锦千端，及方物。自是之后，聘使往来以为常。吴亦致方土所出，以答其厚意焉。

<br>
<br>
<br>

**224年**

<br>

* **夏，孙权遣张温、殷礼报聘于蜀。蜀复遣邓芝使于吴。**

○吴→蜀

>《吴主传》：三年夏，遣辅义中郎将张温聘于蜀。

>《张温传》：时年三十二，以辅义中郎将使蜀。权谓温曰：“卿不宜远出，恐诸葛孔明不知吾所以与曹氏通意，故屈卿行。若山越都除，便欲大构于丕。行人之义，受命不受辞也。”温对曰：“臣入无腹心之规，出无专对之用，惧无张老延誉之功，又无子产陈事之效。然诸葛亮达见计数，必知神虑屈申之宜，加受朝廷天覆之惠，推亮之心，必无疑贰。”温至蜀，诣阙拜章曰：“昔高宗以谅闇昌殷祚于再兴，成王以幼冲隆周德于太平，功冒溥天，声贯罔极。今陛下以聪明之姿，等契往古，总百揆于良佐，参列精之炳燿，遐迩望风，莫不欣赖。吴国勤任旅力，清澄江浒，愿与有道平一宇内，委心协规，有如河水，军事凶烦，使役乏少，是以忍鄙倍之羞，使下臣温通致情好。陛下敦崇礼义，未便耻忽。臣自远境，及即近郊，频蒙劳来，恩诏辄加，以荣自惧，悚怛若惊。谨奉所赍函书一封。”蜀甚贵其才。

>《通语》：（殷礼）后与张温俱使蜀，诸葛亮甚称叹之。

○蜀→吴

>《邓芝传》：蜀复令芝重往，权谓芝曰：“若天下太平，二主分治，不亦乐乎！”芝对曰：“夫天无二日，土无二王，如并魏之后，大王未深识天命者也，君各茂其德，臣各尽其忠，将提枹鼓，则战争方始耳。”权大笑曰：“君之诚款，乃当尔邪！”权与亮书曰：“丁厷掞张，阴化不尽；和合二国，唯有邓芝。”

>《吴录》：是岁蜀主又遣邓芝来聘，重结盟好。权谓芝曰：“山民作乱，江边守兵多彻，虑曹丕乘空弄态，而反求和。议者以为内有不暇，幸来求和，于我有利，宜当与通，以自辨定。恐西州不能明孤赤心，用致嫌疑。孤土地边外，间隙万端，而长江巨海，皆当防守。丕观衅而动，惟不见便，宁得忘此，复有他图。”

<br>

* 另附一段相关的神棍故事。

>葛洪《神仙传》：仙人介象，字元则，会稽人，有诸方术。吴主闻之，徵象到武昌，甚敬贵之，称为介君，为起宅，以御帐给之，赐遗前后累千金，从象学蔽形之术。试还后宫，及出殿门，莫有见者。又使象作变化，种瓜菜百果，皆立生可食。吴主共论鲙鱼何者最美，象曰：“鯔鱼为上。”吴主曰：“论近道鱼耳，此出海中，安可得邪？”象曰：“可得耳。”乃令人于殿庭中作方埳，汲水满之，并求钩。象起饵之，垂纶于埳中。须臾，果得鯔鱼。吴主惊喜，问象曰：“可食不？”象曰：“故为陛下取以作生鲙，安敢取不可食之物！”乃使厨下切之。吴主曰：“闻蜀使来，得蜀姜作齑甚好，恨尔时无此。”象曰：“蜀姜岂不易得，愿差所使者，并付直。”吴主指左右一人，以钱五十付之。象书一符，以著青竹杖中，使行人闭目骑杖，杖止，便买姜讫，复闭目。此人承其言骑杖，须臾止，已至成都，不知是何处，问人，人言是蜀市中，乃买姜。于时吴使张温先在蜀，既于市中相识，甚惊，便作书寄其家。此人买姜毕，捉书负姜，骑杖闭目，须臾已还到吴，厨下切鲙适了。

<br>
<br>
<br>

**225年**

<br>

* **（秋？）蜀遣费祎使吴。（后费祎多次使吴。）**

○蜀→吴

>《费祎传》：亮以初从南归，以祎为昭信校尉使吴。孙权性既滑稽，嘲啁无方，诸葛恪、羊衜等才博果辩，论难锋至，祎辞顺义笃，据理以答，终不能屈。权甚器之，谓祎曰：“君天下淑德，必当股肱蜀朝，恐不能数来也。”（以奉使称旨，频烦至吴。）

>《祎别传》：孙权每别酌好酒以饮祎，视其已醉，然后问以国事，并论当世之务，辞难累至。祎辄辞以醉，退而撰次所问，事事条答，无所遗失。

>《祎别传》：权乃以手中常所执宝刀赠之，祎答曰：“臣以不才，何以堪明命？然刀所以讨不庭、禁暴乱者也，但愿大王勉建功业，同奖汉室，臣虽闇弱，终不负东顾。”

>《襄阳记》：董恢字休绪，襄阳人。入蜀，以宣信中郎副费祎使吴。孙权尝大醉问祎曰：“杨仪、魏延，牧竖小人也。虽尝有鸣吠之益于时务，然既已任之，势不得轻，若一朝无诸葛亮，必为祸乱矣。诸君愦愦，曾不知防虑于此，岂所谓贻厥孙谋乎？”祎愕然四顾视，不能即答。恢目祎曰：“可速言仪、延之不协起于私忿耳，而无黥、韩难御之心也。今方扫除强贼，混一区夏，功以才成，业由才广，若舍此不任，防其后患，是犹备有风波而逆废舟楫，非长计也。”权大笑乐。

>《江表传》：费祎聘于吴，陛见，公卿待臣皆在坐。酒酣，祎与诸葛恪相对嘲难，言及吴、蜀。祎问曰：“蜀字云何？”恪曰：“有水者浊，无水者蜀。横目苟身，虫入其腹。”祎复问：“吴字云何？”恪曰：“无口者天，有口者吴，下临沧海，天子帝都。” 

>《诸葛恪传》：后蜀使至，群臣并会，权谓使曰：“此诸葛恪雅好骑乘，还告丞相，为致好马。”恪因下谢，权曰：“马未至而谢何也？”恪对曰：“夫蜀者陛下之外厩，今有恩诏，马必至也，安敢不谢？”恪之才捷，皆此类也。

>《恪别传》：权尝飨蜀使费祎，先逆敕群臣：“使至，伏食勿起。”祎至，权为辍食，而群下不起。祎啁之曰：“凤皇来翔，骐驎吐哺。驴骡无知，伏食如故。”恪答曰：“爰植梧桐，以待凤皇。有何燕雀，自称来翔？何不弹射，使还故乡！”祎停食饼，索笔作麦赋，恪亦请笔作磨赋，咸称善焉。

<br>

* **（是年？）孙权遣陈化使魏。**

○吴→魏

>《吴书》：以尚书令陈化为太常。化字元耀，汝南人，博览众书，气幹刚毅，长七尺九寸，雅有威容。为郎中令使魏，魏文帝因酒酣，嘲问曰：“吴、魏峙立，谁将平一海内者乎？”化对曰：“《易》称帝出乎震，加闻先哲知命，旧说紫盖黄旗，运在东南。”帝曰：“昔文王以西伯王天下，岂复在东乎？”化曰：“周之初基，太伯在东，是以文王能兴于西。”帝笑，无以难，心奇其辞。使毕当还，礼送甚厚。

<br>
<br>
<br>

**226年**

<br>

无记载。

<br>
