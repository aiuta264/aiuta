---
layout: post
title: 《文心雕龙》中的曹丕
date: 2013-01-04
Author: 愛唄
categories: 
tags: [魏晋南北朝, 资料, 曹丕]
comments: true
--- 

<br>
<br>

明诗第六

>暨建安之初，五言腾踊，文帝陈思，纵辔以骋节；王徐应刘，望路而争驱；并怜风月，狎池苑，述恩荣，叙酣宴，慷慨以任气，磊落以使才；造怀指事，不求纤密之巧，驱辞逐貌，唯取昭晰之能：此其所同也。

<br>

乐府第七

>至于魏之三祖，气爽才丽，宰割辞调，音靡节平。观其北上众引，秋风列篇，或述酣宴，或伤羁戍，志不出于杂荡，辞不离于哀思。虽三调之正声，实韶夏之郑曲也。

注：

北上：曹操《苦寒行（北上太行山）》

秋风：曹丕《燕歌行（秋风萧瑟天气凉）》

<br>

铭箴第十一

>魏文九宝，器利辞钝。

注：

见曹丕《典论·剑铭》《露陌刀铭》

<br>

谐讔第十五

>至魏文陈思，约而密之，高贵乡公，博举品物，虽有小巧，用乖远大。

注：

曹丕、曹植、曹髦的谜语皆无考。

<br> 

诏策第十九

>魏文帝下诏，辞义多伟。至于作威作福，其万虑之一蔽乎！

注：

作威作福：见曹丕《诏征南将军夏侯尚》

<br>

书记第二十五

>公幹笺记，丽而规益，子桓弗论，故世所共遗。若略名取实，则有美于为诗矣。

（这句其实是讲刘桢的……）

<br>

风骨第二十八

>故魏文称“文以气为主，气之清浊有体，不可力强而致。”故其论孔融，则云“体气高妙”；论徐干，则云“时有齐气”；论刘桢，则云“有逸气”。

<br>

时序第四十五

>自献帝播迁，文学蓬转，建安之末，区宇方辑。魏武以相王之尊，雅爱诗章；文帝以副君之重，妙善辞赋；陈思以公子之豪，下笔琳琅：并体貌英逸，故俊才云蒸。

<br>

才略第四十七

>魏文之才，洋洋清绮，旧谈抑之，谓去植千里，然子建思捷而才俊，诗丽而表逸；子桓虑详而力缓，故不竞于先鸣。而乐府清越，典论辩要，迭用短长，亦无懵焉。但俗情抑扬，雷同一响，遂令文帝以位尊减才，思王以势窘益价，未为笃论也。

<br>

知音第四十八

>故魏文称“文人相轻”，非虚谈也。

<br>

程器第四十九

>而近代词人，务华弃实，故魏文以为“古今文人，类不护细行”，韦诞所评，又历诋群才；后人雷同，混之一贯，吁可悲矣！

<br>

序志第五十

>详观近代之论文者多矣：至如魏文述典，陈思序书，应瑒文论，陆机文赋，仲洽流别，弘范翰林，各照隅隙，鲜观衢路；或臧否当时之才，或铨品前修之文，或泛举雅俗之旨，或撮题篇章之意。魏典密而不周，陈书辩而无当，应论华而疏略，陆赋巧而碎乱，流别精而少功，翰林浅而寡要。

<br>
